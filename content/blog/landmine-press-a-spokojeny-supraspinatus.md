---
type: blogpost
title: Landmine press a spokojený supraspinatus
description: Buďme upřímní. Velká část lidí prostě nemá dostatečný rozsah pohybu k
  tomu, aby se dostala s činkou nad hlavu. Řešení? Landmine press!
show_detail: true
show_on_home: true
date: 2022-01-03T12:00:00.000+01:00
workflow_step: publish
seo:
  robots: index,follow
  slug: landmine-press-a-spokojeny-supraspinatus
  seo_title: Landmine press a spokojený supraspinatus

---
Landmine press mám hodně rád!!! Za manželku bych ho úplně nevyměnil, ale už delší dobu zpátky jsem ho vyměnil za velkou část cviků, u kterých jde ruka do úplné flexe s činkou nad hlavu jako je např. military press. Důvod? Velká část lidí prostě nemá dostatečný rozsah pohybu k tomu, aby se do této pozice bezpečně a bez bolesti dostala. Řešení? Najít a cíleně pracovat na příčinách tohoto omezení - omezená mobilita hrudníku, pozice a pohyb lopatky a další.

![](/assets/uploads/viktor-00319jo.jpg)

![](/assets/uploads/viktor-00318jo.jpg)

Výjimku mají strukturální omezení, na kterých lze pracovat jen těžko (zkuste změnit hloubku kloubní jamky), a nezbývá než tréninkový plán přizpůsobit těmto omezením. Jednu věc, kterou jsem si odnesl od světových trenérů Deana Somerseta a Tonyho Gentilcora je to, že u celkem značné části populace se vyskytuje nadpažek (acromion) typu 3. U těchto osob pak dochází k negativnímu impingementu a bolesti ramene ironicky už jen tím, že se podívají na hodinky (záměrně negativnímu, protože k ramennímu impingementu dochází vlastně vždy. Otázka je, k jak moc velkému útlaku dochází, a jestli může způsobit riziko zranění a bolesti v oblasti ramene).

U landmine pressu může ruka pracovat v menší stupni flexe, je v neutrální pozici a může být méně riziková pro rameno nejen u osob s omezeným rozsahem pohybu v rameni.