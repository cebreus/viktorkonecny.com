---
type: blog-post
show_detail: true
workflow_step: publish
date: 2022-09-13T22:13:58+02:00
updated_at: 2022-09-13T22:13:58+02:00
title: Late off-season (nejen) pro hokejisty
description: Tak důležitá.. ale přesto tak opomíjená část přípravy (nejen) pro hokejisty.
show_on_home: true
seo:
  seo_title: ''
  seo_description: ''
  seo_robots: ''
  slug: ''
  seo_iclude_to_sitemap: false
  canonical: ''
open_graph:
  use: false
  title: ''
  description: ''
  image: []
  type: ''
twitter_cards:
  use: false
  title: ''
  description: ''
  image: []
  type: ''

---
Late off-season aka pozdní fáze přípravy je velmi zjednodušeně část přípravy (nejčastěji poslední 2-4 týdny) před začátkem samotné sezóny. Stejně tak je to i část přípravy, která velmi často chybí v celkovém konceptu plánování off-season. Jeden z nejoptimálnějších přístupů během této fáze je pak postupně zařazovat a zvyšovat frekvenci specifických tréninků a postupně ubírat počet silových tréninků, tak aby došlo k co nejplynulejšímu přechodu sportovce do sezóny.

<br>

Níže popsaných pár řádku se dá ve výsledku přenést na většinu sportů a nemusíme se bavit pouze o hokeji. Tuto fázi přípravy lze vnímat jako pomyslnou třešničku na dortu v rámci tréninkového cyklu a to hned ze dvou důvodů:

1/ Tím hlavním důvodem zařazení této fáze je primárně PŘIPRAVIT TĚLO NA SPECIFICKÝ POHYB - a to především z pohledu komfortu a snížení rizika zranění. Pokud jste delší dobu určitou aktivitu nedělali, tělu bude chvíli trvat než si na specifický pohyb adaptuje a zvykne. Silový trénink se dá v tomto případě použít skvěle jako pomyslný oslí můstek mezi tréninky v posilovně a ve specifickém prostředí na ledě. Příklad? Zařazením většímu objemu laterálních pohybů v rámci silového tréninku, kdy adduktory dostáváme a posilujeme ve větším protažení, bude mít vliv na menší bolestivost (DOMs) a případné natažení ve chvíli, kdy hráč poprvé stoupne na led.

Slider lateral lunge s jednoručkou jako jedna z možností, jak posílit adduktory v prodloužené pozici.

<div class="embed-responsive embed-responsive-16by9">

<iframe class="embed-responsive-item" src="https://www.youtube.com/embed/uFX2C0b9xeE" allowfullscreen></iframe></div>

2/ Kromě pozitivního vlivu z pohledu rizika zranění je navíc důležitý i druhý faktor a to sice LEPŠÍ VÝKON A PŘENESENÍ VYBUDOVANÝCH SCHOPNOSTÍ DO SPECIFICKÉHO SPORTU. Pokud jste několik týdnů až měsíců pracovali na síle, hypertrofii, výbušnosti nebo kondici, byla by škoda nevyužít v maximální možné míře tyto schopnosti i ve konkrétním sportu. Většina aktivit a cviků v posilovně totiž probíhá primárně v sagitální rovině. Naopak u týmových sportů a hokeji konkrétně je potřeba myslet i na rotace a frontální rovinu. Poslední týdny přípravy by tak měly primárně patřit práci na výše uvedených schopnostech v pohybových vzorech, které jsou specifické pro daný sport.

Jaké konkrétní modality a cviky zařadit? To se pokusím popsat v příštím příspěvku.