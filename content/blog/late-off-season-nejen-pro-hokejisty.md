---
type: blog-post
show_detail: true
workflow_step: publish
date: 2022-09-13T22:13:58+02:00
updated_at: 2022-09-13T22:13:58+02:00
title: Late off-season (nejen) v hokejové přípravě - 1. část
description: Tak důležitá... ale přesto tak opomíjená část přípravy (nejen) pro hokejisty.
show_on_home: true
seo:
  seo_title: ''
  seo_description: ''
  seo_robots: ''
  slug: ''
  seo_iclude_to_sitemap: false
  canonical: ''
open_graph:
  use: false
  title: ''
  description: ''
  image: []
  type: ''
twitter_cards:
  use: false
  title: ''
  description: ''
  image: []
  type: ''

---
Late off-season aka pozdní fáze přípravy je velmi zjednodušeně specifická část přípravy (nejčastěji poslední 2-4 týdny) před začátkem samotné sezóny. Stejně tak je to i část přípravy, která velmi často chybí v celkovém konceptu plánování off-season. Jeden z nejoptimálnějších přístupů během této fáze je pak postupně zařazovat a zvyšovat frekvenci specifických tréninků a postupně ubírat počet silových tréninků, tak aby došlo k co nejplynulejšímu přechodu sportovce do sezóny. Tato fáze přípravy je vlastně přesný opak GPP (general physical preparation), kdy se naopak chcete soustředit na obecnou přípravu a tělu dát odpočnout od specifických pohybů.

<br>

Níže popsaných pár řádku se dá ve výsledku přenést na většinu sportů a nemusíme se bavit pouze o hokeji. Tuto fázi přípravy lze vnímat jako pomyslnou třešničku na dortu v rámci tréninkového cyklu a to hned ze dvou důvodů:

<br>

1/ Tím hlavním důvodem zařazení této fáze je primárně **_PŘIPRAVIT TĚLO NA SPECIFICKÝ POHYB_** - a to především z pohledu komfortu a snížení rizika zranění. Pokud jste delší dobu určitou aktivitu nedělali, tělu bude chvíli trvat než si na specifický pohyb adaptuje a zvykne. Silový trénink se dá v tomto případě použít skvěle jako pomyslný oslí můstek mezi tréninky v posilovně a ve specifickém prostředí na ledě. Příklad? Zařazením laterálních pohybů u cviků na spodní polovinu těla v rámci silového tréninku, kdy adduktory dostáváme a posilujeme ve větším protažení, bude mít následně pozitivní vliv na menší bolestivost (DOMs) a riziko zranění ve chvíli, kdy hráč poprvé stoupne na led.

<br>

**Slider lateral lunge s jednoručkou jako jedna z možností, jak posílit adduktory v prodloužené pozici.**

<div class="embed-responsive embed-responsive-16by9">

<iframe class="embed-responsive-item" src="https://www.youtube.com/embed/uFX2C0b9xeE" allowfullscreen></iframe></div>

<br>

2/ Kromě pozitivního vlivu z pohledu rizika zranění je navíc důležitý i druhý faktor a to sice **_LEPŠÍ VÝKON A PŘENESENÍ VYBUDOVANÝCH SCHOPNOSTÍ DO SPECIFICKÉHO SPORTU_**. Pokud jste několik týdnů až měsíců pracovali na síle, hypertrofii, výbušnosti nebo kondici, byla by škoda nevyužít v maximální možné míře tyto schopnosti i v konkrétním sportu. Většina aktivit a cviků v posilovně totiž probíhá primárně v sagitální rovině. Naopak u týmových sportů a hokeji konkrétně je potřeba myslet i na rotace a frontální rovinu. Poslední týdny přípravy by tak měly primárně patřit práci na výše uvedených schopnostech v pohybových vzorech, které jsou specifické pro daný sport.

<br>

Co tedy upravit, tak abychom z předešlých fází vytěžili maximum?

<br>

<br>

### Silový trénink

V této části se zaměříme především na spodní polovinu těla. Již dříve v článku bylo zmíněno, že zařazením laterálních pohybů u cviků na spodní polovinu těla v rámci silového tréninku, kdy adduktory dostáváme a posilujeme ve větším protažení, bude mít následně pozitivní vliv na menší bolestivost (DOMs) a riziko zranění. Zařazením laterálním pohybů je jedna z věcí, která je málo k vidění nejen u sportovců, ale i gen-pop klientely. Zvolte některou z forem bočních výpadů, cossack dřepů nebo laterálních dřepů s landminem. Pokud bych měl ale vybrat pro mě pomyslného krále cviků v této kategorii, pak by to byl laterální dřep se sliderem. Zkuste a dejte vědět, co na to říkají vaše vnitřní stehna další den.

###### Lateral slider DB squat

<div class="embed-responsive embed-responsive-16by9">

<iframe class="embed-responsive-item" src="https://www.youtube.com/embed/xJTITHsZ5C8" allowfullscreen></iframe></div>

### Power

Stejné jako u síly dává smysl budovat výbušnost nejen v předo-zadní rovině, ale využít i laterálních pohybů ve formě skoků, hopů a boundů do stran. Žádná raketová věda. Jedna z věcí, která ale není až tak vidění, jsou specifické drilly pro budování rotační výbušnosti pomocí medicinbalů. Jedna z věcí, o které už dlouhodobě mluví třeba Eric Cressey, a se kterou se nedá nesouhlasit. Rozvoj výbušné síly v sagitální rovině nemá ve výsledku tak velkou přenositelnost pro zlepšení rotační výbušnosti (a tedy i zlepšení v síle úderu, střely apod.). Právě z tohoto důvodu by měla silově-kodniční příprava obsahovat i rotační odhody. Využijte různé formy formou scoop toss nebo shotput variant rotačních hodů s medíky pro maximální přenositelnost do specifického výkonu - střela, odhod, odpal, podání.

###### Step-behind rotational medball scoop toss

<div class="embed-responsive embed-responsive-16by9">

<iframe class="embed-responsive-item" src="https://www.youtube.com/embed/KlRp2MEYCc" allowfullscreen></iframe></div>

###### Overhead medball throw to scoop toss

<div class="embed-responsive embed-responsive-16by9">

<iframe class="embed-responsive-item" src="https://www.youtube.com/embed/SOjqdpvmqYE" allowfullscreen></iframe></div>

### Speed / COD / Agility

Stejná pravidla specificity platí i pro trénink rychlosti - především pak akcelerační fáze. I v tomto případě by byla škoda zůstat pouze u lineárních drillů. Většina týmových sportů není pouze o schopnosti lineárně zrychlit. Kromě samotného zrychlení je důležité rychle změnit směr a reagovat na interní/externí podmět. V rámci silové přípravy bude v prvním kroku optimální postupně nahrazovat lineární starty starty bokem, které jsou pro hokejisty více specifické. Využít můžete buďto jednu z možností crossover nebo open up variant. Postupně zvyšovat specificitu a přidávat drilly, u kterých sportovec mění směr pohybu podle předem určeného vzorce (COD) nebo reaguje na určitý podnět (agility).

Half-kneeling open up start

<div class="embed-responsive embed-responsive-16by9">

<iframe class="embed-responsive-item" src="https://www.youtube.com/embed/SOjqdpvmqYE" allowfullscreen></iframe></div>

###### Lateral shuffle to sprint

<div class="embed-responsive embed-responsive-16by9">

<iframe class="embed-responsive-item" src="https://www.youtube.com/embed/VT-NoVSpCWk" allowfullscreen></iframe></div>